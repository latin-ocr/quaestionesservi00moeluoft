..49-

texit.‘ G. 1, 366: ,Sane sciendum est ut ait Aratus ab illa parte
ventum flaturum, in quam ignis ille ceciderit‘: quo loco magis
firmatur opinio nostra: dixerit enim quispiam auctorem dicti ali-
cuius ad verbum transcripti ab alio indagari posse3 hoc autem
loco curn aliis verbis sensus Arateae sententiae redditus esset,
'fieri non potuit quin auctor postea reperiretur.

Neque aliter res se habet, si brevior Servius non tam no-
men proprium quam verba auctoris afferre omisit, plenior autem
utrumque scripsit, ut A 5, 408: ,Versaq considerat, ut Sallustius
,exercitum maim-um more verteret, lzoc est consideraret! Nemo ut
opinor censebit pleniorem Servium operam dedisse, ut illud-
,maiorum more‘ adderet, quoniam sola brevioris Servii verba in-
tellegi possunt. Item A6, 622: ,Fixit leges pretio atque refixit]
possumus Antonium accipere secundum Ciceronem in Philippicis
ubi ait ‚logesne fixistis* Fixit autem ideo quia incisae in aereis
tabulis adfigebantur parietibus‘53).

Restant pauci loci quibus videbimus ipsa ea quae flagitat
tota argumentationis ratio totusque sententiarum conexus, praebere
pleniorem Servium. non praebere breviorem: sed illa non ut in
supra enumeratis exemplis erat, sententiae sunt aut plura verba
sed singulae voces, quas dixerit quispiam corruptela in breviore
commentario omissas esse. Quod qui dicit, ipse fatetur, haec
plenioris Servii verba non additicia‚ sed integri commentarii Ser-
viani propria esse.
⁴ A 2, 312: ,Sigea] duo sunt Troiae promunturia, Rhoetum
et Sigeum, quod dictum est propter Herculis taciturnitatem qui
prohibitus hospitio a Laomedonte simulavit abscessum et inde con-
tra Troiam per silentium venit, quod dicitur σιγῆ·. Qui brevioris
tantum Servii commentarium legerit, aliquid omissum esse conce-
det, qui plenioris, nulla voce carebit. Neque opus est sequenti
loco monere particulam ,nam‘ et quae sequuntur, intellegi non
posse, nisi additur ,latine‘z est enirn A 6, 222: ,Feretro] graece
dixit, nam latine capulus dicitur a capiendo‘54). A 6, 388: ,Quis-
quis es armatus] bene a praescriptione coepit, ac si diceret: nihil

⁵⁸) cf. A2, 166; 4, 555; 10, 3²9·
⁵4) A Η, 64 brevior Servius, cum de eadem re ageret, non omisit
vocem ,latine‘.

