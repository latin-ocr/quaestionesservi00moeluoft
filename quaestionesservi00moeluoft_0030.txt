11.

De ratione quae inter breviorem atque
pleniorem recensionem Serviani commentarii
statuenda sit.

Quae de vita plenioris Servii erui possint tractavi. Nunc
videamus quomodo cohaereat eius commentarius curn brevioribus
scholiis. Aut enim plenior liber fons brevioris fuit vel integriorem
utriusque fontem servavit, aut breviore commentario additamentis
amplificato plenior extitit. Huic alteri explicationi adstipulatus
priorem prorsus improbavit Thilo, quocum hodie consentire viden-
tur viri docti.

Thilonis igitur argumenta, summo acumine et industria con-
quisita primum examinemus. Audiamus quae dicit Thilo pag. V:

,Atque supplementa quidem vulgatorum scholiorum magnam
partem admodum brevia sunt atque tam vilia ut facile eis carea-
mus, velut illud Α 1, 2: ,nam ecce hoc loco detraxit provinciae
praepositionem dicens ,Italiam venit‘ pro ad ltaliam vcm't‘:
Probo neque dissentio, si pergit-z ,Haec et his similia utrum ab
ipso brevioris commentarii scriptore prosecta et vel breviatorum
libidine sublata vel librariorum neglegentia omissa an inferiore
aetate ut facilius quid voluisset ille intellegeretur addita sint, vix
potest diiudicari.‘

Addo quod ibid. ait: ‚Etiam exempla quae vulgati com-
mentarii praeceptis in plenioribus libris adposita esse videmus
facile ut omitti ita addi poterant, ut A 1, 3: ,Altum tamen scien-
dum est quod ct superiorem, ul lllal‘a genitum dcmz'llz't ex alto‘
et interiorem altitudinem significat‘, atque pergit: ,Sed inveniuntur
sane quibus vulgata scholia tam apte expleantur quaeque tantae
eruditionis sint, ut non possint ad interpolandi studium revocari

velut A 1, 566 apparet ex iis quae in plenioribus libris extent
vulgata derivata esse! Conferas igitur:

 

 

 

